༄༅༔ ༔རྫོགས་པ་ཆེན་པོ་ཀུན་ཏུ་བཟང་པོའི་དགོངས་པ་ཟང་ཐལ་དུ་བསྟན་པའི་རྒྱུད་ལས༔ སྨོན་ལམ་སྟོབས་པོ་ཆེ་བཞུགས་སོ༔~The Powerful Aspiration Prayer from the Tantra that Reveals the All-Penetrating Wisdom of Samantabhadra, the Great Perfection.~Normal
ཧོ༔ སྣང་སྲིད་འཁོར་འདས་ཐམས་ཅད་ཀུན༔~HO! All appearances and existence, samsara and nirvana,~Normal
གཞི་གཅིག་ལམ་གཉིས་འབྲས་བུ་གཉིས༔~~Normal
རིག་དང་མ་རིག་ཆོ་འཕྲུལ་ཏེ༔~~Normal
ཀུན་ཏུ་བཟང་པོའི་སྨོན་ལམ་གྱིས༔~~Normal
ཐམས་ཅད་ཆོས་དབྱིངས་ཕོ་བྲང་དུ༔~~Normal
མངོན་པར་རྫོགས་ཏེ་འཚང་རྒྱ་ཤོག༔~~Normal
ཀུན་གྱི་གཞི་ནི་འདུས་མ་བྱས༔~~Normal
རང་བྱུང་ཀློང་ཡངས་བརྗོད་དུ་མེད༔~~Normal
འཁོར་འདས་གཉིས་ཀའི་མིང་མེད་དོ༔~~Normal
དེ་ཉིད་རིག་ན་སངས་རྒྱས་ཏེ༔~~Normal
མ་རིག་སེམས་ཅན་འཁོར་བར་འཁྱམས༔~~Normal
ཁམས་གསུམ་སེམས་ཅན་ཐམས་ཅད་ཀྱིས༔~~Normal
བརྗོད་མེད་གཞི་དོན་རིག་པར་ཤོག༔~~Normal
ཀུན་ཏུ་བཟང་པོ་ང་ཡིས་ཀྱང་༔~~Normal
རྒྱུ་རྐྱེན་མེད་པ་གཞི་ཡི་དོན༔~~Normal
དེ་ཉིད་གཞི་ལ་རང་བྱུང་རིག༔~~Normal
ཕྱི་ནང་སྒྲོ་སྐུར་སྐྱོན་མ་བཏགས༔~~Normal
དྲན་མེད་མུན་པའི་སྒྲིབ་མ་གོས༔~~Normal
དེ་ཕྱིར་རང་སྣང་སྐྱོན་མ་གོས༔~~Normal
རང་རིག་སོ་ལ་གནས་པ་ལ༔~~Normal
སྲིད་གསུམ་འཇིག་ཀྱང་དངངས་སྐྲག་མེད༔~~Normal
འདོད་ཡོན་ལྔ་ལ་ཆགས་པ་མེད༔~~Normal
རྟོག་མེད་ཤེས་པ་རང་བྱུང་ལ༔~~Normal
རྡོས་པའི་གཟུགས་དང་དུག་ལྔ་མེད༔~~Normal
རིག་པའི་གསལ་ཆ་མ་འགགས་པ༔~~Normal
ངོ་བོ་གཅིག་ལ་ཡེ་ཤེས་ལྔ༔~~Normal
ཡེ་ཤེས་ལྔ་པོ་སྨིན་པ་ལས༔~~Normal
ཐོག་མའི་སངས་རྒྱས་རིགས་ལྔ་བྱུང༔~~Normal
དེ་ལས་ཡེ་ཤེས་མཐའ་རྒྱས་པས༔~~Normal
སངས་རྒྱས་བཞི་བཅུ་རྩ་གཉིས་བྱུང་༔~~Normal
ཡེ་ཤེས་ལྔ་ཡི་རྩལ་ཤར་བས༔~~Normal
ཁྲག་འཐུང་དྲུག་ཅུ་ཐམ་པ་བྱུང་༔~~Normal
དེ་ཕྱིར་གཞི་རིག་འཁྲུལ་མ་མྱོང་༔~~Normal
ཐོག་མའི་སངས་རྒྱས་ང་ཡིན་པས༔~~Normal
ང་ཡི་སྨོན་ལམ་བཏབ་པ་ཡིས༔~~Normal
ཁམས་གསུམ་འཁོར་བའི་སེམས་ཅན་གྱིས༔~~Normal
རང་བྱུང་རིག་པ་ངོ་ཤེས་ནས༔~~Normal
ཡེ་ཤེས་ཆེན་པོ་མཐའ་རྒྱས་ཤོག༔~~Normal
ང་ཡི་སྤྲུལ་པ་རྒྱུན་མི་ཆད༔~~Normal
བྱེ་བ་ཕྲག་བརྒྱ་བསམ་ཡས་འགྱེད༔~~Normal
གང་ལ་གང་འདུལ་སྣ་ཚོགས་སྟོན༔~~Normal
ང་ཡི་ཐུགས་རྗེའི་སྨོན་ལམ་གྱིས༔~~Normal
ཁམས་གསུམ་འཁོར་བའི་སེམས་ཅན་ཀུན༔~~Normal
རིགས་དྲུག་གནས་ནས་འཐོན་པར་ཤོག༔~~Normal
དང་པོ་སེམས་ཅན་འཁྲུལ་པ་རྣམས༔~~Normal
གཞི་ལ་རིག་པ་མ་ཤར་བས༔~~Normal
ཅི་ཡང་དྲན་མེད་ཐོམ་མེ་བ༔~~Normal
དེ་ཀ་མ་རིག་འཁྲུལ་པའི་རྒྱུ༔~~Normal
དེ་ལ་ཧད་ཀྱིས་བརྒྱལ་བ་ལས༔~~Normal
དངངས་སྐྲག་ཤེས་པ་ཟ་ཟི་འགྱུས༔~~Normal
དེ་ལས་བདག་གཞན་དགྲར་འཛིན་སྐྱེས༔~~Normal
བག་ཆགས་རིམ་བཞིན་བརྟས་པ་ལས༔~~Normal
འཁོར་བ་ལུགས་སུ་འཇུག་པ་བྱུང་༔~~Normal
དེ་ལས་ཉོན་མོངས་དུག་ལྔ་རྒྱས༔~~Normal
དུག་ལྔའི་ལས་ལ་རྒྱུན་ཆད་མེད༔~~Normal
དེ་ཕྱིར་སེམས་ཅན་འཁྲུལ་པའི་གཞི༔~~Normal
དྲན་མེད་མ་རིག་ཡིན་པའི་ཕྱིར༔~~Normal
སངས་རྒྱས་ང་ཡི་སྨོན་ལམ་གྱིས༔~~Normal
ཀུན་གྱི་རིག་པ་རང་ཤེས་ཤོག༔~~Normal
ལྷན་ཅིག་སྐྱེས་པའི་མ་རིག་པ༔~~Normal
ཤེས་པ་དྲན་མེད་ཡེངས་པ་ཡིན༔~~Normal
ཀུན་ཏུ་བཏགས་པའི་མ་རིག་པ༔~~Normal
བདག་གཞན་གཉིས་སུ་འཛིན་པ་ཡིན༔~~Normal
ལྷན་ཅིག་ཀུན་བཏགས་མ་རིག་གཉིས༔~~Normal
སེམས་ཅན་ཀུན་གྱི་འཁྲུལ་གཞི་ཡིན༔~~Normal
སངས་རྒྱས་ང་ཡི་སྨོན་ལམ་གྱིས༔~~Normal
འཁོར་བའི་སེམས་ཅན་ཐམས་ཅད་ཀྱི༔~~Normal
དྲན་མེད་འཐིབ་པའི་མུན་པ་སངས༔~~Normal
གཉིས་སུ་འཛིན་པའི་ཤེས་པ་དྭངས༔~~Normal
རིག་པའི་རང་ངོ་ཤེས་པར་ཤོག༔~~Normal
གཉིས་འཛིན་བློ་ནི་ཐེ་ཚོམ་སྟེ༔~~Normal
ཞེན་པ་ཕྲ་མོ་སྐྱེས་པ་ལས༔~~Normal
བག་ཆགས་འཐུག་པོ་རིམ་གྱིས་བརྟས༔~~Normal
ཟས་ནོར་གོས་དང་གནས་དང་གྲོགས༔~~Normal
འདོད་ཡོན་ལྔ་དང་བྱམས་པའི་གཉེན༔~~Normal
ཡིད་འོང་ཆགས་པའི་འདོད་པས་གདུངས༔~~Normal
དེ་དག་འཇིག་རྟེན་འཁྲུལ་པ་སྟེ༔~~Normal
གཟུང་འཛིན་ལས་ལ་ཟད་མཐའ་མེད༔~~Normal
ཞེན་པའི་འབྲས་བུ་སྨིན་པའི་ཚེ༔~~Normal
རྐམ་ཆགས་གདུང་བའི་ཡི་དྭགས་སུ༔~~Normal
སྐྱེས་ནས་བཀྲེས་སྐོམ་ཡ་རེ་ང་༔~~Normal
སངས་རྒྱས་ང་ཡི་སྨོན་ལམ་གྱིས༔~~Normal
འདོད་ཆགས་ཞེན་པའི་སེམས་ཅན་རྣམས༔~~Normal
འདོད་པའི་གདུང་བ་ཕྱིར་མ་སྤངས༔~~Normal
འདོད་ཆགས་ཞེན་པ་ཚུར་མ་བླང་༔~~Normal
ཤེས་པ་རང་སོར་ཀློད་པ་ཡིས༔~~Normal
རིག་པ་རང་སོ་ཟིན་གྱུར་ནས༔~~Normal
ཀུན་རྟོག་ཡེ་ཤེས་ཐོབ་པར་ཤོག༔~~Normal
ཕྱི་རོལ་ཡུལ་གྱི་སྣང་བ་ལ༔~~Normal
འཇིགས་སྐྲག་ཤེས་པ་ཕྲ་མོ་འགྱུས༔~~Normal
སྡང་བའི་བག་ཆགས་བརྟས་པ་ལས༔~~Normal
དགྲར་འཛིན་བརྡེག་གསོད་ཧྲག་པ་སྐྱེས༔~~Normal
ཞེ་སྡང་འབྲས་བུ་སྨིན་པའི་ཚེ༔~~Normal
དམྱལ་བའི་བཙོ་བསྲེག་སྡུག་རེ་བསྔལ༔~~Normal
སངས་རྒྱས་ང་ཡིས་སྨོན་ལམ་གྱིས༔~~Normal
འགྲོ་དྲུག་སེམས་ཅན་ཐམས་ཅད་ཀྱི༔~~Normal
ཞེ་སྡང་དྲག་པོ་སྐྱེས་པའི་ཚེ༔~~Normal
སྤང་བླང་མི་བྱ་རང་སོར་ཀློད༔~~Normal
རིག་པ་རང་སོ་ཟིན་གྱུར་ནས༔~~Normal
གསལ་བའི་ཡེ་ཤེས་ཐོབ་པར་ཤོག༔~~Normal
རང་སེམས་ཁེངས་པར་གྱུར་པ་ལ༔~~Normal
གཞན་ལ་འགྲན་སེམས་སྨད་པའི་བློ༔~~Normal
ང་རྒྱལ་དྲག་པོའི་སེམས་སྐྱེས་པས༔~~Normal
བདག་གཞན་འཐབ་རྩོད་སྡུག་བསྔལ་མྱོང༔~~Normal
ལས་དེའི་འབྲས་བུ་སྨིན་པའི་ཚེ༔~~Normal
འཕོ་ལྟུང་མྱོང་བའི་ལྷ་རུ་སྐྱེ༔~~Normal
སངས་རྒྱས་ང་ཡི་སྨོན་ལམ་གྱིས༔~~Normal
ཁེངས་སེམས་སྐྱེས་པའི་སེམས་ཅན་རྣམས༔~~Normal
དེ་ཚེ་ཤེས་པ་རང་སོར་ཀློད༔~~Normal
རིག་པ་རང་སོ་ཟིན་གྱུར་ནས༔~~Normal
མཉམ་པ་ཉིད་ཀྱི་དོན་རྟོགས་ཤོག༔~~Normal
གཉིས་འཛིན་བརྟས་པའི་བག་ཆགས་ཀྱིས༔~~Normal
བདག་བསྟོད་གཞན་སྨོད་ཟུག་རྔུ་ལས༔~~Normal
འཐབ་རྩོད་འགྲན་སེམས་བརྟས་པ་ལས༔~~Normal
གསོད་གཅོད་ལྷ་མིན་གནས་སུ་སྐྱེ༔~~Normal
འབྲས་བུ་དམྱལ་བའི་གནས་སུ་ལྟུང་༔~~Normal
སངས་རྒྱས་ང་ཡི་སྨོན་ལམ་གྱིས༔~~Normal
འགྲན་སེམས་འཐབ་རྩོད་སྐྱེས་པ་རྣམས༔~~Normal
དགྲར་འཛིན་མི་བྱ་རང་སོར་ཀློད༔~~Normal
ཤེས་པ་རང་སོ་ཟིན་གྱུར་ནས༔~~Normal
ཕྲིན་ལས་ཐོགས་མེད་ཡེ་ཤེས་ཤོག༔~~Normal
དྲན་མེད་བཏང་སྙོམས་ཡེངས་པ་ཡིས༔~~Normal
འཐིབས་དང་རྨུགས་དང་བརྗེད་པ་དང་༔~~Normal
བརྒྱལ་དང་ལེ་ལོ་གཏི་མུག་པས༔~~Normal
འབྲས་བུ་སྐྱབས་མེད་བྱོལ་སོང་འཁྱམས༔~~Normal
སངས་རྒྱས་ང་ཡི་སྨོན་ལམ་གྱིས༔~~Normal
གཏི་མུག་བྱིང་པའི་མུན་པ་ལ༔~~Normal
དྲན་པ་གསལ་བའི་མདངས་ཤར་བས༔~~Normal
རྟོག་མེད་ཡེ་ཤེས་ཐོབ་པར་ཤོག༔~~Normal
ཁམས་གསུམ་སེམས་ཅན་ཐམས་ཅད་ཀུན༔~~Normal
ཀུན་གཞི་སངས་རྒྱས་ང་དང་མཉམ༔~~Normal
དྲན་མེད་འཁྲུལ་པའི་གཞི་རུ་སོང་༔~~Normal
ད་ལྟ་དོན་མེད་ལས་ལ་སྤྱོད༔~~Normal
ལས་དྲུག་རྨི་ལམ་འཁྲུལ་པ་འདྲ༔~~Normal
ང་ནི་སངས་རྒྱས་ཐོག་མ་ཡིན༔~~Normal
འགྲོ་དྲུག་སྤྲུལ་པས་འདུལ་བའི་ཕྱིར༔~~Normal
ཀུན་ཏུ་བཟང་པོའི་སྨོན་ལམ་གྱིས༔~~Normal
སེམས་ཅན་ཐམས་ཅད་མ་ལུས་པ༔~~Normal
ཆོས་ཀྱི་དབྱིངས་སུ་འཚང་རྒྱ་ཤོག༔~~Normal
ཨ་ཧོ༔~~Normal
ཕྱིན་ཆད་རྣལ་འབྱོར་སྟོབས་ཅན་གྱིས༔~~Normal
འཁྲུལ་མེད་རིག་པ་རང་གསལ་ནས༔~~Normal
སྨོན་ལམ་སྟོབས་ཅན་འདི་བཏབ་པས༔~~Normal
འདི་ཐོས་སེམས་ཅན་ཐམས་ཅད་ཀུན༔~~Normal
སྐྱེ་བ་གསུམ་ནས་མངོན་འཚང་རྒྱ༔~~Normal
ཉི་ཟླ་གཟའ་ཡིས་ཟིན་པའམ༔~~Normal
སྒྲ་དང་ས་གཡོས་བྱུང་བའམ༔~~Normal
ཉི་མ་ལྡོག་འགྱུར་ལོ་འཕོ་དུས༔~~Normal
རང་ཉིད་ཀུན་ཏུ་བཟང་པོར་བསྐྱེད༔~~Normal
ཀུན་གྱིས་ཐོས་སར་འདི་བརྗོད་ན༔~~Normal
ཁམས་གསུམ་སེམས་ཅན་ཐམས་ཅད་ལ༔~~Normal
རྣལ་འབྱོར་དེ་ཡི་སྨོན་ལམ་གྱིས༔~~Normal
སྡུག་བསྔལ་རིམ་བཞིན་གྲོལ་ནས་ཀྱང་༔~~Normal
མཐའ་རུ་སངས་རྒྱས་ཐོབ་པར་འགྱུར༔~~Normal
ཞེས་གསུངས་སོ། །རྫོགས་པ་ཆེན་པོ་ཀུན་ཏུ་བཟང་པོའི་དགོངས་པ་ཟང་ཐལ་དུ་བསྟན་པའི་རྒྱུད་ལས། སྨོན་ལམ་སྟོབས་པོ་ཆེ་བཏབ་པས་སེམས་ཅན་ཐམས་ཅད་སངས་མི་རྒྱ་བའི་དབང་མེད་པར་བསྟན་པའི་ལེའུ་བཅུ་དགུ་པ་ཁོལ་དུ་ཕྱུངས་པའོ། །~~Normal
