བཀྲ་ཤིས་མཛེས་ལྡན་ཆེན་པོའི་རྒྱུད~The one of great auspicious beauty~Normal
༄༡~One~Normal
བོད་སྐད་དུ~In Tibetan language:~Normal
བཀྲ་ཤིས་མཛེས་ལྡན་ཆེན་པོའི་རྒྱུད~The tantra of great auspicious beauty~Normal
དཔལ་ནམ་མཁའ་མེད་པ་ཆེན་པོའི་རྒྱུད་ཅེས་བྱ་བ~Called tantra of great~Normal
བཅོམ་ལྡན་འདས་རིག་པ་རང་སྣང་ཉིད་དང~One~Normal
ཐོག་མའི་མགོན་པོ་འོད་དཔག་མེད་ལ་ཕྱག་འཚལ་ལོ~Homage to Amitabha, the original protector.~Normal
སར་བ་དྷར་རྒྱ་ཨ~Two Two~Normal
འདི་སྐད་བདག་གིས་བསྟན་པའི་དུས་གཅིག་ན~Thus did [I] teach at one time.~Normal
རིག་པ་ཡེ་ཤེས་ཀྱི་སྣང་བ་ཆེན་པོར་རང་སྣང་བའི་དུས་ན~At the time of self-appearance of the great appearance of timeless wisdom awareness~Normal
སྣང་བ་ཆེན་པོའི་ངོ་བོ་སྐུ་དང་བཅས་པ~Endowed with the essence kaya of great appearance,~Normal
སྣང་བའི་རང་བཞིན་མ་འགགས་པ་ནས~From the unceasing intrinsic nature of appearance~Normal
རིག་པའི་སྐུ་རྣམ་པར་དག་པ་ཆེན་པོ་ཉིད་དོ~The great completely pure kaya of awareness itself. ~Normal
ཨེ་མ་ཧོ~EMAHO~Normal
རིག་པའི་ཡེ་ཤེས་ཆེན་པོ་ཡུལ་མེད་པ་སྣང་བའི་ཀློང་ནས~The great timeless wisdom of awareness, the subjectless expanse of appearance ~Normal
ངོ་བོ་རིག་པ་ངའི་ཡེ་ཤེས་སོ~My timeless wisdom is essence awareness~Normal
ངས་རིག་པ་ཉིད་ཀྱི་དོན་བསྟན་ཏོ~[I will] teach the meaning of my awareness itself ~Normal
ཡངས་པ་ཀུན་གྱི་བདག་ཉིད~~Normal
སྣང་བ་ཆེན་པོའི་སྣང་ཐབས་ནི་རང་སྤངས་པའོ~~Normal
དེས་སྨྲས་ཤིང་རང་སྣང་གི་གཞལ་ཡས་ཁང་དང་བཅས་པའོ~~Normal
རང་གི་འོད་ཀྱི་ཡུལ་དང་བཅས་པའོ~~Normal
ཐོག་མ་མེད་པའི་ཐུགས་རྗེ་དང་བཅས་པའོ~~Normal
འདི་སྐད་བདག་གིས་ཐོས་པའི་དུས་གཅིག་ན~~Normal
རྟོགས་པའི་སངས་རྒྱས་མ་བྱུང~~Normal
མ་རྟོགས་པའི་སེམས་ཅན་མ་བྱུང་བའི་སྔོན་རོལ་ན~~Normal
རིག་པ་རང་བྱུང་གི་ཡེ་ཤེས་ཉིད་གཞི་ལས་མ་གཡོས་ཏེ~~Normal
རྐྱེན་མེད་པའི་སྣང་བ་གསུམ་དང་ཐབས་ཅིག་ཏུ་བཞུགས་སོ~~Normal
དེ་ནས་ཡང་རིག་པའི་ཡེ་ཤེས་མ་ཉིད་ཀྱིས~~Normal
རང་རང་གི་འདུག་ཚུལ་གྱི་གནས་ལུགས་འདི་གསུངས་སོ~~Normal
ཀྱེ་སྣང་བ་ཆེན་པོ་ཡངས་པའི་ཀློང་དེ་ནི~~Normal
མ་གཡོས་པ་ཆོས་ཀྱི་སྐུ་ཆེན་པོ་ལས~~Normal
མ་འཁྲུལ་པའི་སངས་རྒྱས་ཆེན་པོར་བཞུགས་སོ~~Normal
ངོ་བོའི་སྐུ་མ་འགགས་པར་གནས་ཏེ~~Normal
ངོ་བོ་མི་འགྱུར~~Normal
ཐབས་གསང་བ་མ་གཡོས་མི་གཡོ་མ་བསྐྱོད་པ~~Normal
སྣང་བ་ཐམས་ཅད་དུས་གཅིག་ལ་རྫོགས་པ~~Normal
ཡེ་ཤེས་ཐམས་ཅད་སྐད་ཅིག་ལ་རྫོགས་པ~~Normal
སྐུ་ཐམས་ཅད་སྨིན་པར་གནས་པ~~Normal
འོད་ཀྱི་སྣང་བ་ཐམས་ཅད་མ་བསྒྲིབས་པར་གསལ་བ~~Normal
གནས་ལུགས་ཀྱི་སྣང་བ་ལ~~Normal
སྣང་བ་ཐབས་ཀྱིས་མ་བསྒྲིབས་པ~~Normal
ངོ་བོ་རང་བཞིན་ཐུགས་རྗེ་གསུམ~~Normal
རྒྱ་མ་ཆད་པར་ཡོངས་སུ་རྫོགས་པ་ཆེན་པོ~~Normal
ངོ་བོའི་གནས་ལུགས་ཆེན་པོ་དེ་ཡང~~Normal
སྐུ་ལྟར་གནས་པ་ལ~~Normal
ཁ་མིག་རྣ་བར་དོད་པ་ནི་ཅི་ཡང་མི་བཞུགས~~Normal
སྟོང་པ་ལྟར་གནས་པ་ལ~~Normal
བེམ་སྟོང་ལྟར་ཅང་མི་བཞུགས~~Normal
འོད་ལྔ་ལྟར་སྣང་བ་ཆེན་པོ་ལ~~Normal
ཁ་དོག་ཏུ་ཕྱེ་བ་ནི་ཅང་མི་བཞུགས~~Normal
རྒྱ་མ་ཆད་པ་ལྟར་སྣང་བ་ལ~~Normal
འབྲེལ་པ་ལྟར་ཅང་མི་བཞུགས~~Normal
མཐའ་དབུས་མེད་པ་ལྟར་སྣང་བ~~Normal
ཕྱོགས་སུ་དམིགས་པ་ནི་ཅང་མི་བཞུགས~~Normal
ཆ་བགོས་པ་ལྟར་སྣང་བ་ལ~~Normal
རིས་སུ་ཕྱེ་བ་ནི་ཅང་མི་བཞུགས~~Normal
རྒྱར་མ་འགགས་པ་ལྟར་རྒྱང་ཞགས་སུ་རིག་པ~~Normal
སྣང་ཞིང་དཔངས་མཐོ་བ་ལ~~Normal
སྟེང་འོག་ཏུ་སྣང་བ་ནི་གང་ཡང་མེད་དོ~~Normal
རང་བཞིན་གྱིས་སྣང་བ་ནི་ཡངས་པ་ལྟར་སྣང་བ་ལ་ཕྱོགས་ལྷུང་མེད་པ~~Normal
གསལ་བ་ལྟར་སྣང་བ་ལ་དངོས་པོ་མེད་པ~~Normal
མཐིང་ག་ལྟར་སྣང་བ་ལ་ཆ་མ་ཕྱེ་བ~~Normal
དཀར་བ་ལྟར་སྣང་བ་ལ་རིགས་མི་འཛིན་པ~~Normal
སེར་པོ་ལྟར་སྣང་བ་ལ་ཡོན་ཏན་རྫོགས་པ~~Normal
དམར་བ་ལྟར་སྣང་བ་ལ་གོ་མ་འགགས་པ~~Normal
ལྗང་གུ་ལྟར་སྣང་བ་ལ་མ་བཙལ་བར་གྲུབ་པ~~Normal
སྣང་བ་ལྔ་ཉིད་དུ་གནས་པ་ལ་ཁ་དོག་མི་འཛིན་པ་ཆེན་པོ~~Normal
ཟླུམ་པ་ལ་དབྱིབས་མེད་པ~~Normal
མ་འགགས་པ་ལ་རྐྱེན་མེད་པ~~Normal
ཁྱབ་པ་མེད་པ་ལ་རང་གདངས་ཆེན་པོ~~Normal
རང་གསལ་བ་ལ་ཕྱི་ནང་དང་བཅས་པ~~Normal
རྩོལ་བསྒྲུབ་མེད་པ་ལ་བབ་ཀྱིས་བསྒྲུབ་པའོ~~Normal
ཐུགས་རྗེའི་སྣང་བ་ནི་སྟོང་པ་ལྟར་ཡེ་ཤེས་དེ་སྣང་བ་ལ~~Normal
གསལ་བ་ལ་མ་འགགས་པ~~Normal
སྤྲོས་པ་མེད་པ་ལ་སྤྲོས་པ་ཆེན་པོ~~Normal
རང་བཞིན་མ་འགགས་པ་ལ་སྣ་ཚོགས་མ་ངེས་པ་ཆེན་པོ~~Normal
གསལ་བ་ལ་མུན་པ་མེད་པ~~Normal
མ་འགགས་པས་མེད་པ་ཆེན་པོ~~Normal
བབ་ཀྱིས་སྟོང་པ་ལ་ཀུན་ཏུ་འཆར་བ་ཆེན་པོ~~Normal
མ་འདྲེས་པ་ལ་ཡོངས་སུ་སྣང་བ་ཆེན་པོ~~Normal
ཀུན་ལ་ཁྱབ་པ་ལ་གཅིག་ཏུ་འདུས་པ་ཆེན་པོ~~Normal
རྫོགས་པ་ལ་གཅིག་ཏུ་སྣང་བ་ཆེན་པོ~~Normal
ཐུགས་རྗེ་གོ་མ་འགགས་པར་བཞུགས་སོ~~Normal
ཆོས་ཀྱི་སྐུའི་སྣང་བ་མི་འགྱུར་བ་ལ~~Normal
འཁྲུལ་པའི་སྣང་བ་ཡུལ་ལྟར་སྣང་བའི་དུས་ཡོངས་སུ་མ་ངེས་ཏེ~~Normal
གཞི་ལས་འཁྲུལ་པའི་གོ་བྱུང་སྟེ~~Normal
ངོ་བོ་མི་འགྱུར་བ་ལས~~Normal
རང་བཞིན་མ་འགགས་པར་གསལ་བ་སྟེ~~Normal
ཐུགས་རྗེ་མ་ངེས་པ་ལས~~Normal
མ་རིག་པ་ལྟར་སྣང་བ་བྱུང་སྟེ~~Normal
དེ་ལྟར་འཁྲུལ་པའི་ཡུལ་ཙམ་མོ~~Normal
གསང་བའི་སྔགས་ལ་ཡེ་ནས་གནས་པའི་མཚན་གཞི་མཚོན་པའོ~~Normal
ཞེས་བཀྲ་ཤིས་མཛེས་ལྡན་ཆེན་པོའི་རྒྱུད་ལས~~Normal
གཞི་གནས་ལུགས་ཀྱི་ལེའུ་སྟེ་དང་པོའོ~~Normal
༄༢~~Normal
དེ་ནས་ཡང་རིག་པའི་སྣང་བ་ཉིད་ཀྱིས~~Normal
རང་གིས་འཁྲུལ་ཚུལ་སྣང་བ་འདི་གསུངས་སོ~~Normal
ངའི་རྩལ་ལས་གཞི་མི་འགྱུར་བ་ལས~~Normal
རང་བཞིན་མ་འགགས་པར་ཤར་ནས~~Normal
ཐུགས་རྗེ་མ་ངེས་པ་ལས་མ་རིག་པ་རང་བྱུང་སྟེ~~Normal
དཔེར་ན་ནམ་མཁའ་ལ་སྤྲིན་ཡང་དག་པར་ཡོད་པ་མ་ཡིན་ཏེ~~Normal
གློ་བུར་དུ་སྤྲིན་བྱུང་བ་དང་འདྲ་བར~~Normal
གཞི་ལ་མ་རིག་པ་ཡོད་པ་ཅང་མ་ཡིན་ཏེ~~Normal
ཐུགས་རྗེ་ལྟར་ཤར་བ་ལས་མ་རིག་པ་བྱུང་སྟེ~~Normal
གཞི་ལ་ལྷུན་གྲུབ་ཀྱི་གནས་ལུགས་ཞེས་བྱ་བ་ཆགས་སོ~~Normal
དེ་ཡང་མ་ངེས་པའི་སྣང་བ་ཆེན་པོ་ཞིག་ཏུ་གནས་སོ~~Normal
དེ་ཡང་འཆར་ལུགས་རྣམ་པ་བརྒྱད་དང་ལྡན་པ་རིན་པོ་ཆེ་གའུའི་གནས་ལུགས་ཞེས་བྱ་སྟེ~~Normal
འདོད་ཡོན་གྱི་གོ་མ་འགགས་པའོ~~Normal
མ་གྲུབ་པའི་གྲུབ་པ་ཆེན་པོར་གནས་པ~~Normal
ཐུགས་རྗེ་ལྟར་འཆར་བའི་གོ་མ་འགགས་པ~~Normal
འོད་ལྟར་འཆར་བའི་སྣང་བ་མ་འགགས་པ~~Normal
ཡེ་ཤེས་ལྟར་འཆར་བའི་ལོངས་སྤྱོད་མ་འགགས་པ~~Normal
སྐུ་ལྟར་འཆར་བའི་ངོ་བོ་མ་འགགས་པ~~Normal
གཉིས་མེད་ལྟར་འཆར་བའི་ལྟ་བ་མ་ངེས་པ~~Normal
མཐའ་གྲོལ་ལྟར་འཆར་བའི་ཐབས་མ་འགགས་པའོ~~Normal
དག་པ་ཡེ་ཤེས་ཀྱི་འཇུག་སྒོ་མཐར་ཕྱིན་པ~~Normal
མ་དག་པ་ལྟར་འཆར་བའི་སྒོ་ཐུགས་རྗེ་མ་འགགས་པ~~Normal
འདོད་དོན་ནོར་བུ་རིན་པོ་ཆེ་ལྟ་བུ་སྟེ~~Normal
དེ་ལྟ་བུའི་སྣང་བ་ངའི་སྐུ་མ་ཆགས་ཏེ~~Normal
ནང་གཞོན་ནུ་བུམ་པ་སྐུ་ཞེས་བྱ་བ་རྒྱ་རལ་ཏེ~~Normal
ཕྱི་ལྷུན་གྲུབ་ཀྱི་གནས་ལུགས་སུ་གནས་སོ~~Normal
དུས་དེ་ཙམ་ན་ངའི་སྣ་བབ་ཕྱིར་རལ་ཏེ~~Normal
སང་མ་སེང་མ~~Normal
ཤག་མ་ཤིག་མ~~Normal
ཁྲལ་མ་ཁྲོལ་མ~~Normal
ཡང་མ་ཡེང་མ~~Normal
འགུལ་བ་འཕྲིག་པ~~Normal
སྣ་ཚོགས་སུ་འཕྲོ་བ་བྱུང་ངོ~~Normal
དེ་ནས་ལྷུན་གྲུབ་ཀྱི་གནས་ལུགས་ཆེན་པོ་ཆགས་སོ~~Normal
དེའི་ཡེ་ཤེས་ཀྱི་གོ་མ་འགགས་པ་ལས་ལོངས་སྤྱོད་རྫོགས་པའི་སྐུའི་སྣང་ལུགས་ཆགས་སོ~~Normal
ཡོན་ཏན་གྱི་གོ་མ་འགགས་པ་ལས་རང་བཞིན་སྤྲུལ་སྐུའི་སྣང་ལུགས་སྲིད་དོ~~Normal
དེའི་ཐུགས་རྗེ་གོ་མ་འགགས་པ་ལས་མ་དག་པའི་སྣང་ལུགས་བྱུང་ངོ~~Normal
དེ་ལས་སྣང་བའི་འཁྲུལ་ཚུལ་དུ་མར་ཆགས་ཏེ~~Normal
འཁོར་བ་གྲུབ་པོ~~Normal
དེ་ཡང་གནས་ལུགས་ཆེན་པོ་གཅིག་ལ~~Normal
སྣང་ལུགས་བཞི་ལྟར་སྣང་སྟེ~~Normal
སྐུའི་རོལ་པ་སྣ་ཚོགས་སུ་ཤར་ནས~~Normal
སེམས་ཅན་ཐུན་མོང་གི་ལས་ལྟར་སྣང་བའོ~~Normal
དེ་ཡང་རྐྱེན་བཞིའི་འཁྲུལ་ཏེ~~Normal
ཐ་མ་ཡང་རྐྱེན་བཞི་ལ་ཐུག་གོ~~Normal
རྒྱུ་དམིགས་པ་ཅན་དུ་འཛིན་པའི་རྐྱེན་ལས~~Normal
འབྲས་བུ་སྣ་ཚོགས་ཀྱི་རྒྱུར་འཁྲུལ~~Normal
བདག་པོ་ཡུལ་ཅན་དུ་འཛིན་པའི་རྐྱེན་ལས~~Normal
མིང་སྣ་ཚོགས་སུ་འཁྲུལ~~Normal
དམིགས་པ་བློ་ཅན་དུ་འཛིན་པའི་རྐྱེན་ལས~~Normal
འབྲས་བུ་ཐུག་པ་མེད་པར་འཁྲུལ་ལོ~~Normal
དེ་མ་ཐག་པ་འཛིན་པ་ཅན་གྱི་རྐྱེན་ལས~~Normal
སྣང་བ་སྣ་ཚོགས་སུ་འཁྲུལ་ལོ~~Normal
དེ་ནི་གསང་སྔགས་གཞིའི་འཁྲུལ་ལུགས་ཆེན་པོའོ~~Normal
དེ་ཡང་སྣང་ཐབས་ལ་མ་རིག་པའི་རྐྱེན~~Normal
རང་ཀ་མ་དང་བཅས་ཏེ་སྣང་ངོ~~Normal
མ་རིག་པ་དེ་ཡང་རྩ་བའི་ཉོན་མོངས་པ་ལྔ་དང་བཅས་ཏེ~~Normal
རྟོག་ཚོགས་དུ་མ་སྡུད་པའོ~~Normal
རྐྱེན་སྟོང་ཕྲག་དུ་མ་དང་བཅས་པ་སྣང་ཚུལ་དུ་མ་དང་བཅས་པ་སྣང་ཚུལ་གྱིས་འབྱམས་པའོ~~Normal
དེ་ཡང་ལྷུན་གྲུབ་རིན་པོ་ཆེའི་གའུའི་གནས་ལུགས་ལས~~Normal
སྣང་བ་མ་འགགས་པ་ལས~~Normal
གཞི་མ་འགྱུར་བར་སྣང་བ་འགྱུར་ཏེ~~Normal
ཡུལ་དུ་མའི་རྗེས་སུ་འབྲངས་ཏེ་ཐམས་ཅད་ལ་རྟོག་པའོ~~Normal
ཆོས་ཀྱི་སྐུའི་སྣང་བ་མ་འགྱུར་ཀྱང~~Normal
འཁྲུལ་པའི་སྣང་བ་ལ་འགྱུར་འགྱུར་ལྟར་བྱུང་ངོ~~Normal
རྡོ་རྗེ་སེམས་དཔའ་འཁྲུལ་པ་མི་མངའ་ཡང~~Normal
སེམས་ཅན་ལ་འཁྲུལ་པའི་ཚུལ་བསྟན་པའོ~~Normal
ཐ་མ་རང་གི་སྣང་བ་རང་རྐྱེན་གྱིས་གཞི་ལས་ལྡོག་པའོ~~Normal
གཉིས་སུ་མེད་པའི་སྣང་བ་རང་ཤར་བར་མ་ཤེས་ཏེ~~Normal
འཁྲུལ་པ་ལ་བདག་པོར་བཟུང་བས་བདག་པོའི་རྐྱེན~~Normal
རང་རིག་པའི་འབྲས་བུ་རང་ཤར་བར་མ་ཤེས་རྒྱུ་ཉིད་ལྟོས་པ་ཅན་བཟུང་བ་རྒྱུའི་རྐྱེན་ནོ~~Normal
ཡུལ་དང་ཤེས་པ་སྟོང་པར་ནི་མ་ཤེས~~Normal
དམིགས་པ་ལ་ཡུལ་དུ་བཟུང་བས~~Normal
དམིགས་པ་རང་ངོའི་རྐྱེན~~Normal
དུས་ལ་ལྟོས་ནས་འོད་རང་བྱུང་པར་མ་ཤེས~~Normal
དེ་མ་ཡིན་པ་ལ་དེར་འཛིན་པའི་ཤེས་པ་བྱུང་བས་མཚུངས་པ་དེ་མ་ཐག་པའི་རྐྱེན་ནོ~~Normal
ཞེས་བཀྲ་ཤིས་མཛེས་ལྡན་ཆེན་པོའི་རྒྱུད་ལས~~Normal
གཞི་ལ་འཁྲུལ་པ་བྱུང་ཚུལ་བསྟན་པའི་ལེའུ་སྟེ་གཉིས་པའོ~~Normal
༄༣~~Normal
དེ་ནས་ཡང་སྣང་པ་དམ་པའི་འཁོར་ལ~~Normal
རིག་པ་ཆོས་འབྱུང་སྐུས་བཀའ་སྩལ་པ~~Normal
ཀྱེ་སྣང་བ་དམ་པའི་རིག་པ་ཡོངས་སུ་སྣང་བའི་འཁོར་རྣམས་ཉོན་ཅིག~~Normal
གཞི་སྣང་བ་ཆེན་པོའི་རིག་པ་ཆོས་ཀྱི་སྐུའི་སྣང་བ་ནི~~Normal
གནས་ལུགས་ཆེན་པོ་དང་འབྲེལ་པ་སྟེ~~Normal
དེ་ཡང་གནས་ལུགས་ཆེན་པོ་གཅིག་ལ~~Normal
སྣང་ལུགས་བཞིར་འཆར་བ་འདི་ལྟ་སྟེ~~Normal
རིག་པ་དང་ཆོས་ཉིད་ཀྱི་གནས་ལུགས་ནི~~Normal
མེ་ལོང་གི་དཀྱིལ་འཁོར་ལྟར་གནས་པས~~Normal
མ་རིག་པའི་རྐྱེན་གྱིས་མ་བསྒྲིབས་པ~~Normal
ཀ་དག་ཆེན་པོ་ཞེས་བྱ་སྟེ~~Normal
ཡང་དག་པའི་སངས་རྒྱས་མ་བྱུང~~Normal
མ་དག་པའི་སེམས་ཅན་མ་བྱུང་བའི་གནས~~Normal
རིག་པ་མ་གཡོས་པའི་ཡེ་གདངས་ཆེན་པོ་ཞེས་བྱའོ~~Normal
དེ་ལ་བརྗོད་དུ་མེད་དོ~~Normal
དཔག་ཏུ་མེད་དོ~~Normal
དམིགས་སུ་མེད་དོ~~Normal
གཞལ་དུ་མེད་དོ~~Normal
བརྩིར་མེད་དོ~~Normal
གང་གིས་ཀྱང་གཏན་ལ་མི་ཕེབས་སོ~~Normal
མཚོན་དུ་མེད་དོ~~Normal
ཤེས་པའི་ཡུལ་དུ་བྱར་མེད་དོ~~Normal
དེས་ནི་འཁོར་བ་མི་མཐོང~~Normal
འཁོར་བས་དེ་ཉིད་མི་མཐོང་ངོ~~Normal
དེས་ནི་ཆོས་མི་སྤྱོད་དོ~~Normal
ཆོས་ཀྱིས་དེའི་དོན་མི་རྟོགས་སོ~~Normal
དེ་ནི་འཁོར་བ་མིན་ནོ~~Normal
མྱ་ངན་ལས་འདས་པ་མིན་ནོ~~Normal
གཞི་མིན་ནོ~~Normal
སྣང་བ་མིན་ནོ~~Normal
མུན་པ་མིན་ནོ~~Normal
ལམ་མ་ཡིན་ནོ~~Normal
བགྲོད་པ་མེད་དོ~~Normal
མི་བགྲོད་པ་མེད་དོ~~Normal
འབྲས་བུ་མ་ཡིན་ནོ~~Normal
སྤངས་པ་མ་ཡིན་ནོ~~Normal
ཐོབ་པ་མ་ཡིན་ནོ~~Normal
དེ་ནི་རྟིག་པའི་དབྱིངས་ཆེན་པོ་ཞེས་བྱའོ~~Normal
དེ་ལས་ལྷུན་གྲུབ་རིན་པོ་ཆེའི་སྣང་ལུགས་བྱུང་སྟེ~~Normal
དེ་ནི་སངས་རྒྱས་པས་ཆོས་ཐམས་ཅད་འབྱུང་བའི་གཞི་ཞེས་བྱའོ~~Normal
དེ་ལས་ནི་སངས་རྒྱས་བྱུང་ངོ~~Normal
སེམས་ཅན་བྱུང་ངོ~~Normal
ཡེ་ཤེས་བྱུང་ངོ~~Normal
འོད་བྱུང་ངོ~~Normal
རིག་པ་བྱུང་ངོ~~Normal
མ་རིག་པ་བྱུང་ངོ~~Normal
ལས་ཐམས་ཅད་བྱུང་ངོ~~Normal
ཐུགས་རྗེ་བྱུང་ངོ~~Normal
ཡོད་པ་ལྟར་སྣང་བ་བྱུང་ངོ~~Normal
དེ་ལ་ནི་ངོ་བོ་ཡོད་དོ~~Normal
རང་བཞིན་ལྟར་སྣང་བ་ཡོད་དོ~~Normal
ཐུགས་རྗེ་ལྟར་སྣང་བ་ཡོད་དོ~~Normal
རྩལ་ཡོད་དོ~~Normal
སྣང་བ་ཡོད་དོ~~Normal
སེམས་ཡོད་དོ~~Normal
ཡིད་ཡོད་དོ~~Normal
འཁྲུལ་པ་ཡོད་དོ~~Normal
མ་འཁྲུལ་པ་ཡོད་དོ~~Normal
ཐམས་ཅད་འབྱུང་བ་ཆེན་པོའོ~~Normal
དེ་ནི་སངས་རྒྱས་དང~~Normal
སེམས་ཅན་གྱི་དབྱིངས་ཆེན་པོ་ཞེས་བྱའོ~~Normal
དེ་ལས་ལོངས་སྐུའི་སྣང་ལུགས་བྱུང་སྟེ~~Normal
དེ་ནི་ལམ་མངོན་པར་སྣང་བའི་གཞི་ཞེས་བྱའོ~~Normal
དེ་ཡང་གསལ་བ~~Normal
དྲོ་བ~~Normal
བསིལ་བ~~Normal
ཡངས་པ~~Normal
གཡོ་བའི་བདག་ཉིད་འཛིན་པ~~Normal
སྐུ་ལྔ་དང་ལྡན་པ~~Normal
ཡེ་ཤེས་ལྔ་དང་ལྡན་པ~~Normal
རིགས་ལྔ་དང་ལྡན་པ~~Normal
ཁ་དོག་ལྔ་དང་ལྡན་པ~~Normal
འོད་ལྔ་དང~~Normal
ཡབ་ལྔ་དང~~Normal
ཡུམ་ལྔ་དང~~Normal
གཟུགས་ལྔ་དང~~Normal
སྒྲ་ལྔ་དང~~Normal
དྲི་ལྔ་དང~~Normal
རོ་ལྔ་དང~~Normal
རེག་བྱ་ལྔ་དང~~Normal
ཆོས་ལྔ་དང~~Normal
སྣང་བ་ལྔ་དང~~Normal
གཙོ་བོ་ལྔ་དང~~Normal
འཁོར་ལྔ་དང་ལྡན་པའོ~~Normal
དེ་ཡང་མཚན་བཟང་པོ་སུམ་ཅུ་རྩ་གཉིས་དང་ལྡན་པ~~Normal
དཔེ་བྱད་བཟང་པོ་བརྒྱད་ཅུ་དང་ལྡན་པ~~Normal
སྤངས་པའི་ཆོས་དྲུག་དང་ལྡན་པའོ~~Normal
དེ་ནི་ལོངས་སྐུའི་སྣང་ལུགས་དེ་དང་དེ་ལས་བྱུང་བའི་འབྲེལ་པའོ~~Normal
དེའི་སྣང་བ་ལས་རང་བཞིན་སྤྲུལ་པ་སྐུའི་སྣང་བ་དང~~Normal
འགྲོ་བ་འདུལ་བ་སྤྲུལ་པ་སྐུའི་སྣང་ལུགས་དང~~Normal
མ་དག་པ་སྤྲུལ་པ་སྐུའི་སྣང་ལུགས་ཆགས་སོ~~Normal
དེ་ཡང་རང་བཞིན་སྤྲུལ་པའི་སྐུ་ནི~~Normal
ངོ་བོ་ལྷུན་གྲུབ་ལས་ཤར་བའོ~~Normal
རང་བཞིན་སྤྲུལ་པའི་སྐུ་དེའི་སྣང་ལུགས་ནི~~Normal
ལོངས་སྤྱོད་མི་ཟད་པ~~Normal
འཁོར་མི་ཟད་པ~~Normal
ཡོན་ཏན་ཟད་མི་ཤེས་པ~~Normal
སྟོབས་ཟད་མི་ཤེས་པ~~Normal
རྩལ་ཟད་མི་ཤེས་པ~~Normal
ཆོ་འཕྲུལ་ཟད་མི་ཤེས་པ~~Normal
ཚེའི་ཚད་གྲངས་མེད་པ~~Normal
ནད་ཀྱི་སྡུག་བསྔལ་ཐམས་ཅད་དང་བྲལ་བ~~Normal
གཞལ་ཡས་ཁང་བསམ་གྱིས་མི་ཁྱབ་པ~~Normal
ཆོས་བསམ་གྱིས་མི་ཁྱབ་པ་སྒྲོགས་པའོ་~~Normal
དེ་ནི་རང་བཞིན་སྤྲུལ་པ་སྐུའི་སྣང་ལུགས་ཞེས་བྱའོ~~Normal
དེ་ལས་འགྲོ་བ་འདུལ་བའི་སྤྲུལ་པའི་སྐུ་བྱུང་ངོ~~Normal
དེ་ཡང་སྣ་ཚོགས་སྣང་བ་ལ་སྣ་ཚོགས་ཀྱི་དོན་ཤེས་པའོ~~Normal
སྣང་ཡང་རྗེས་སུ་མ་ཆད་པའོ~~Normal
སྣང་ཡང་རྗེས་སུ་མི་ཞེན་པ~~Normal
མིག་རྣམ་པར་དག་པ་མངའ་བ~~Normal
སྟན་རྣམ་པར་དག་པ་མངའ་བ~~Normal
ཤངས་རྣམ་པར་དག་ཕ་མངའ་བ~~Normal
ལྗགས་རྣམ་པར་དག་པ་མངའ་བ~~Normal
སྐུ་རྣམ་པར་དག་པ་མངའ་བ~~Normal
གསུང་རྣམ་པར་དག་པ་མངའ་བ~~Normal
ཐུགས་རྣམ་པར་དག་པ་མངའ་བ~~Normal
ཐུགས་རྗེའི་མཛད་པ་སྣ་ཚོགས་སྟོན་པ~~Normal
ཡེ་ཤེས་ཁྱད་པར་ཅན་མངའ་བ~~Normal
མཁྱེན་པ་མ་འགགས་པ་ཀུན་ཏུ་སྣང་བའོ~~Normal
དེ་ནི་འགྲོ་བ་འདུལ་བའི་སྤྲུལ་པའི་སྐུའོ~~Normal
དེ་ལས་མ་དག་པའི་འཇིག་རྟེན་གྱི་ཁམས་ཆགས་སོ~~Normal
དེ་ཡང་འདི་ལྟར་སྣང་བ་ཆེན་པོ་སྟེ~~Normal
ཕྱི་སྣོད་འབྱུང་བ་ལྔའི་དཀྱིལ་འཁོར་ཆགས་པ་ལས~~Normal
ས་དང~~Normal
ཆུ་དང~~Normal
མེ་དང~~Normal
རླུང་དང~~Normal
འབྱུང་བ་ཆེན་པོ་ནམ་མཁའ་སྲིད་དོ~~Normal
དེ་ལ་འཛིན་པའི་བསམ་པ་བརྗོད་ཀྱིས་མི་ལངས་པ་དང~~Normal
འདོད་ཆགས་དང~~Normal
ཞེ་སྡང་དང~~Normal
གཏི་མུག་དང~~Normal
ང་རྒྱལ་དང~~Normal
ཕྲག་དོག་དང~~Normal
ཁོང་ཁྲོ་དང་དྲུག་གོ~~Normal
དེ་ལ་འགྲོ་བ་རིགས་དྲུག་སྐྱེ་བ་བྱུང་ངོ~~Normal
ཕྲག་དོག་ལས་མི་རུ་ཆགས་སོ~~Normal
ཁོང་ཁྲོ་ལས་ལྷ་རུ་ཆགས་སོ~~Normal
ང་རྒྱལ་ལས་ལྷ་མ་ཡིན་ཆགས་སོ~~Normal
འདོད་ཆགས་ལས་ཡི་དགས་སུ་ཆགས་སོ~~Normal
གཏི་མུག་ལས་བྱོལ་སོང་དུ་ཆགས་སོ~~Normal
ཞེ་སྡང་ལས་དམྱལ་བར་ཆགས་སོ~~Normal
དེ་བཞིན་དུ་རིགས་དྲུག་གིས་སྣང་བ་ཆགས་སོ~~Normal
དེ་ནི་འཁོར་བའི་གནས་སོ~~Normal
དེ་ཡང་གནས་ལུགས་ཆེན་པོ་གཅིག་ལ་སྣང་ལུགས་ཆེན་པོ་བཞི་ལྟར་བྱུང་ངོ~~Normal
གནས་ལུགས་བཞི་ལས་སྣང་ཐབས་བཞི་ལྟར་ཤར་རོ~~Normal
དེ་ནས་མ་བྱས་པའི་སྣང་བའི་འཁོར་གྱིས~~Normal
མ་བསྐྱོད་པའི་རིག་པ་ལ་ཞུས་པ~~Normal
ཀྱེ་སྣང་བའི་ཐབས་རྣམས་གསུང་དུ་གསོལ~~Normal
ཞེས་ཞུས་སོ~~Normal
བཀའ་སྩལ་པ~~Normal
སྣང་ཐབས་ཆེན་པོ་བཞི་ནི~~Normal
ལྷུན་གྲུབ་ལས་སྣ་ཚོགས་སུ་སྣང་བའོ~~Normal
ལོངས་སྐུ་ལ་ཁ་མིག་རྣ་བ་ཅན་འོད་ཀྱི་རང་བཞིན་སྒྱུ་མའི་སྐུར་གནས་པའོ~~Normal
སྤྲུལ་སྐུ་ལ་གཟུགས་ལྟར་སྣང་བའོ~~Normal
སེམས་ཅན་ལ་སྣང་བ་ཐ་དད་དུ་སྣང་བའོ~~Normal
དེ་ཡང་སེམས་ཅན་ལ་སྣང་བ་སྣང་ཐབས་ཀྱིས་བསྒྲིབས་པའོ~~Normal
ཞེས་བཀྲ་ཤིས་མཛེས་ལྡན་དཔལ་ནམ་མཁའ་མེད་པའི་རྒྱུད་ལས~~Normal
གནས་ལུགས་དང་སྣང་ལུགས་བསྟན་པའི་ལེའུ་སྟེ་གསུམ་པའོ~~Normal
༄༤~~Normal
དེ་ནས་ཡང་བཅོམ་ལྡན་འདས་རིག་པ་ཆོས་སྐུ་ཆེན་པོ་ལ~~Normal
སྣང་བ་ཡུམ་གྱི་སྐུས་འདི་སྐད་ཅེས་གསོལ་ཏོ~~Normal
ཀྱེ་མ་རིག་པའི་ཡེ་ཤེས་སྐུ~~Normal
མཐར་ཐུག་ལྟ་བ་གསུང་དུ་གསོལ~~Normal
ཞེས་ཞུས་སོ~~Normal
ཡང་རིག་པ་ཆོས་འབྱུང་ཤེས་རབ་ཀྱིས་དཀའ་སྩལ་པ~~Normal
ཀྱེ་མ་ཉོན་ཅིག་ཡང་དག་གསང་བའི་ཡུམ~~Normal
དོན་གྱི་ཐུགས་རྗེ་ཆེན་པོ་རྣམས~~Normal
ཡང་དག་སངས་རྒྱས་མཐར་ཐུག་དང~~Normal
དགོངས་པའི་དོན་ལ་མཐར་ཐུག་དང~~Normal
ཡང་དག་ལྟ་བའི་མཐར་ཐུག་དང~~Normal
མཚན་མ་ཚིག་གི་མཐར་ཐུག་གོ~~Normal
ཨེ་མ་ཧོ~~Normal
ཡང་དག་མཐར་ཐུག་ངས་བཤད་ཀྱིས~~Normal
སྣང་བ་དམ་པའི་འཁོར་རྣམས་ཉོན~~Normal
སངས་རྒྱས་དགོངས་པ་མཐར་ཐུག་ནི~~Normal
རིག་པའི་བཞག་ཐབས་ཉིད་ལ་ཐུག~~Normal
དགོངས་པའི་དོན་ལ་མཐར་ཐུག་ནི~~Normal
དབྱིངས་ཀྱི་སྒྲོན་མ་ཉིད་ལ་ཐུག~~Normal
ཡང་དག་ལྟ་བའི་མཐར་ཐུག་ནི~~Normal
ལུ་གུ་རྒྱུད་ཀྱི་སྐུ་ལ་ཐུག~~Normal
མཚན་མ་ཚིག་གི་མཐར་ཐུག་ནི~~Normal
རང་ཤར་ཆེན་པོའི་རྒྱུད་ལ་ཐུག~~Normal
རྒྱུད་རྣམས་ཀུན་གྱི་མཐར་ཐུག་ནི~~Normal
སེང་གེ་རྩལ་རྫོགས་ཆེན་པོ་དང~~Normal
ཡི་གེ་མེད་པའི་རྒྱུད་ལ་ཐུག~~Normal
ལུང་རྣམས་ཀུན་གྱི་མཐར་ཐུག་ནི~~Normal
བདུད་རྩི་ཐལ་སྦྱོར་ལུང་ཆེན་དང~~Normal
གསང་བ་དབང་རྫོགས་ལུང་ལ་ཐུབ~~Normal
ཡང་གསང་ཐུགས་ཀྱི་དཀྱིལ་འཁོར་ནས~~Normal
ནོར་བུ་དྲི་མ་མེད་པའི་སྐུ~~Normal
ཡང་དག་མཐར་ཐུག་རྫོགས་པའོ~~Normal
ཀྱེ་མ་སྣང་མཛད་ཡུལ་གྱི་རྟོག་མེད་ནས~~Normal
གསང་སྔགས་བདག་པོ་ཨ་ལི་ཀ~~Normal
ཆོས་ཀྱི་སྒྲ་ནི་གཉིས་མེད་པས~~Normal
སེམས་ཅན་བློ་ལ་བསམ་མི་ཁྱབ~~Normal
གསང་སྔགས་ངེས་དོན་བསྡུས་པ་ནི~~Normal
གསང་བ་བཅུ་བདུན་ཉིད་དུ་བསྟན~~Normal
ལྟ་བ་གསང་རྫོགས་ཆེན་པོ་ལས~~Normal
གཉིས་མེད་དག་པའི་མཁའ་ཀློང་ལ~~Normal
ཡང་དག་གཏེར་ཆེན་འདི་གསུངས་པས~~Normal
ཆོས་ཀྱི་སྐུ་དང་མཉམ་པར་སྦྱོར~~Normal
གསང་བ་རིག་པའི་སྐུར་བསྟན་པས~~Normal
ཀ་དག་ཉིད་དང་ལྷན་ཅིག་སྦྱོར~~Normal
སངས་རྒྱས་ཉིད་ཀྱི་ལྟ་སྟངས་ནི~~Normal
ཅོག་བཞག་བཞི་དང་ལྷན་ཅིག་སྦྱོར~~Normal
ཡང་གསང་ཐུགས་ཀྱི་མེ་ལོང་ནི~~Normal
སྒྲོན་མ་ཉིད་དང་ལྷན་ཅིག་སྦྱོར~~Normal
སངས་རྒྱས་སྐུ་ཡི་རྒྱན་ཉིད་དང~~Normal
ཆེན་པོ་ལྔ་དང་ལྷན་ཅིག་སྦྱོར~~Normal
རང་བཞིན་ཉིད་ཀྱི་དབྱིངས་ཉིད་ལ~~Normal
རྟོག་པའི་རྒྱལ་པོ་བསམ་མི་ཁྱབ~~Normal
སྐུ་གསུམ་གསང་སྔགས་ཨ་ཉིད་ལས~~Normal
ཆོས་སྐུའི་ཐིག་ལེ་ཉག་གཅིག་ལ~~Normal
བྱ་བྱེད་མེད་པའི་སྐུ་ཉིད་ལས~~Normal
མཛེས་པའི་དཀྱིལ་འཁོར་བསམ་མི་ཁྱབ~~Normal
སངས་རྒྱས་ཀུན་གྱི་མེས་ཆེན་པོ~~Normal
སྐུ་དང་ཡེ་ཤེས་འགག་མེད་པས~~Normal
མཚོན་པའི་ཡི་གེ་ཚིག་ལས་འདས~~Normal
རིག་པའི་སྐུ་ལ་གཉིས་མེད་དོ~~Normal
སེམས་ཅན་བློ་ལ་བསམ་ཡས་ཤིང~~Normal
དགོངས་པ་ཉག་གཅིག་རང་སངས་པས~~Normal
བསམ་པའི་ཡུལ་ལ་སྔར་སྣང་ཞིང~~Normal
ཐོག་མའི་མགོན་པོ་འོད་དཔག་མེད~~Normal
ཞིང་ཁམས་དག་པས་སྐུ་གསུམ་གསལ~~Normal
མགོན་པོ་དྲི་མེད་དག་པ་ལས~~Normal
འོད་སྣང་དག་པའི་ཁ་དོག་གསལ~~Normal
སྐུ་ཡི་སྣང་བ་ཆེན་པོ་ནི~~Normal
རང་བཞིན་སྣང་བ་མ་འགགས་པའོ~~Normal
གསང་སྔགས་བྱུང་ཚོར་མ་འགགས་པས~~Normal
མགོན་པོ་རྡོ་རྗེ་འོད་དཔག་མེད~~Normal
ཐོག་མའི་ལུས་ཀྱི་སྣང་བ་ལས~~Normal
འཁྲུལ་པའ་པའི་སྣང་བ་བསམ་ལས་འདས~~Normal
དཀྱིལ་འཁོར་ཆོས་ཉིད་བསམ་ཡས་ལས~~Normal
འདུ་འཕྲོའི་སྤྱོད་པ་བསམ་ཡས་སོ~~Normal
དེ་ནས་ཡང་སྣང་བའི་འཁོར་འབྱུང་བའི་ཡུམ་དང་བཅས་པས~~Normal
འདི་སྐད་ཅེས་གསོལ་ཏོ~~Normal
ཀྱེ་མ་གསད་བ་རིག་པའི་མངའ་བདག་ཆེན་པོ~~Normal
བདག་ཅག་སྣང་བ་དམ་པའི་རིགས་རྣམས་ལ~~Normal
ཡང་དག་པའི་ཡེ་ཤེས་གསང་བ་དམ་པ་རྣམས་གསུངས་ཤིག~~Normal
ཡང་བཀའ་སྩལ་པ~~Normal
རིག་པའི་སྣང་བ་ཆེན་པོ་འདི་ལ~~Normal
དོགས་བཅས་ན་མི་མཐོང་ངོ~~Normal
སྤང་ཐོབ་བཅས་ན་མི་མཐོང་ངོ~~Normal
ཡིད་དུ་བཟུང་ན་མི་མཐོང་ངོ~~Normal
དེའི་ཕྱིར་ན་ཡང་དག་པའི་ཆོས་ཉིད་ལ~~Normal
རྩོལ་བསྒྲུབ་ཀྱིས་མཐའ་དང་བྲལ་བར་བསྟན་པའོ~~Normal
ཞེས་བཀྲ་ཤིས་མཛེས་ལྡན་ཆེན་པོ~~Normal
དཔལ་ནམ་མཁའ་མེད་པའི་རྒྱུད་ཆེན་པོ་ལས~~Normal
མཐའ་གསང་བའི་ལེའུ་སྟེ་བཞི་པའོ~~Normal
༄༥~~Normal
དེ་ནས་ཡང་རིག་པའི་སྣང་བ་དམ་པ་ཉིད~~Normal
མ་བཞུགས་པའི་གདན་ལས་བཞེངས་ནས~~Normal
རང་གི་སྣང་བ་ཆེན་པོ་འདི་སྨྲས་སོ~~Normal
ཀྱེ་སྣང་བ་ཆེན་པོ་འདུས་པའི་ཁོར་རྣམས་ཉོན་ཅིག~~Normal
ཡང་དག་རྫོགས་པའི་སངས་རྒྱས་ཀྱི་ཡེ་ཤེས་ལ~~Normal
གསལ་འགྲིབ་མེད་པར་ཟུང་ཞིག~~Normal
སངས་རྒྱས་ཀྱི་སྐུ་ལ་ཆེ་ཆུང་མེད་པར་ཟུང་ཞིག~~Normal
སངས་རྒྱས་ཀྱི་གསུང་ལ་བདེན་རྫུན་མེད་པར་ཟུང་ཞིག~~Normal
སངས་རྒྱས་ཀྱི་ཐུགས་ལ་རྟོག་པ་མེད་ཅིང་དྲན་བྱེད་མེད་པར་ཟུང་ཞིག~~Normal
ཀྱེ་རང་བཞིན་གྱི་སྣང་བ་བསམ་གྱིས་མི་ཁྱབ་སྟེ~~Normal
ཆོས་ཀྱི་སྐུའི་སྣང་བ་ལ་བསྒྲུབ་ཏུ་མེད་དོ~~Normal
ལོངས་སྐུའི་ཡེ་ཤེས་ལ་དཔག་ཏུ་མེད་དོ~~Normal
སྤྲུལ་སྐུའི་ཤེས་རབ་ལ་བརྗོད་དུ་མེད་དོ~~Normal
དེའི་ཕྱིར་སྐུ་གསུམ་ངང་ལ་རྫོགས་པའི་འབྲས་བུ་ཞེས་བྱ་འོ~~Normal
ཨེ་མ་ཧོ~~Normal
རྡོ་རྗེ་སེམས་དཔའ་ཉིད་ལ་གསལ་འགྲིབ་མེད་ཀྱང~~Normal
སེམས་ཅན་ལ་འཁྲུལ་ལུགས་བསམ་གྱིས་མི་ཁྱབ་སྟེ~~Normal
རིག་པ་ཉིད་ལ་འཁྲུལ་པ་ངང་གིས་ཡོད་པ་མ་ཡིན་ནོ~~Normal
འཁྲུལ་པ་མེད་ཀྱང་འཁྲུལ་བྱེད་མ་འགགས་པས~~Normal
འཁྲུལ་པ་ལྟར་སྣང་བའོ~~Normal
གསང་བའི་དོན་ལ་ཆོས་མེད་ཀྱང~~Normal
སེམས་ཅན་གྱི་བློ་ལ་ཆོས་ལྟར་སྣང་བའོ~~Normal
རིག་པའི་ཡེ་ཤེས་ཉིད་ལ་འཁྲུལ་རྟོག་དུ་མར་སྣང་བས་ཆོས་ལ་སྤྱོད་ཅིང་ཆོས་ལྟར་སྣང་བའོ~~Normal
ཡང་དག་པའི་ཆོས་ཀྱི་སྐུའི་སྣང་བ་ཉིད་ལས་མ་གཡོས་བཞིན་དུ~~Normal
ཆོས་ཀྱི་སྐུའི་ཡེ་ཤེས་ཀྱི་སྣང་བ་རྣམས~~Normal
མཐའ་མ་འགགས་པའི་སྤྱོད་ཡུལ་དུ་མར་སྣང་བའོ~~Normal
ཡང་དག་པའི་ཆོས་ཀྱི་སྐུ་བསམ་པ་ལས་འདས་ཀྱང~~Normal
སེམས་ཅན་བློའི་དྲི་མ་བསམ་པ་དང་བཅས་པས~~Normal
བསམ་པ་རང་ཀ་མར་སྤྱོད་ཅིང~~Normal
བསམ་པའི་རྗེས་སུ་འབྲང་བའོ~~Normal
ཡང་དག་པའི་སྐུ་བསམ་པའི་དངོས་པོས་སྟོད་སྟེ~~Normal
བྱ་བྱེད་ཀྱི་འཁྲུལ་པ་རང་དག་པའོ~~Normal
རིག་པའི་སྐུ་ཉིད་སེམས་ཅན་ལ་རང་ཆས་ཏེ~~Normal
འབྱུང་བཞི་ཀུན་ལ་གནས་བས་ཀུན་ཏུ་སྤྱོད་དོ~~Normal
ཀུན་ཏུ་སྣང་ཞིང་ཀུན་ལ་གསལ་ཆ་མ་འགགས་པའོ~~Normal
ཀུན་ལ་མང་པོར་འཆར་ཞིང~~Normal
ད་ལྟར་དུ་འདུ་འབྲལ་མེད་པའོ~~Normal
འོད་ཁྱིམ་གྱི་ཚུལ་དུ་འཆར་ཞིང་སྣང་བ་མ་འགགས་པའོ~~Normal
ཀྱེ་མ་གསང་སྔགས་ཀྱི་མཐའ་རང་གི་རིག་པའི་སྐུ་རྣམ་པར་དག་པའོ~~Normal
ཆོས་ཐམས་ཅད་ཀྱི་མཐའ་ནི་མི་སྤྱོད་པའི་སྤྱོད་པ་ཆེན་པོ་ལ་ཐུག་གོ~~Normal
བལྟ་བ་ཐམས་ཅན་ཀྱི་མཐའ་ནི~~Normal
ལྟ་རུ་མེད་པའི་སྣང་བ་རྒྱས་འདེབས་ཆེན་པོ་ལ་ཐུག་གོ~~Normal
དགོངས་པ་ཐམས་ཅད་ཀྱི་མཐའ་ནི~~Normal
བསྒོམ་དུ་མེད་པའི་རང་སྣང་ཆེན་པོ་ལ་ཐུག་གོ~~Normal
སྤྱོད་པ་ཐམས་ཅད་ཀྱི་མཐའ་ནི~~Normal
མ་བཅོས་ཤིང་བྱ་བྱེད་དང་བྲལ་བ་ལ་ཐུག་གོ~~Normal
སྐུ་ཐམས་ཅད་ཀྱི་མཐའ་ནི~~Normal
ལུ་གུ་རྒྱུད་ལ་ཐུག་གོ~~Normal
སྣང་བ་ཐམས་ཅད་ཀྱི་མཐའ་ནི~~Normal
ཡུལ་མེད་པའི་གདངས་ཆེན་པོ་ལ་ཐུག་གོ~~Normal
དམ་ཚིག་ཐམས་ཅད་ཀྱི་མཐའ་ནི~~Normal
བསྲུང་དུ་མེད་པའི་བསྲུང་མཚམས་ཆེན་པོ་ལ་ཐུག་གོ~~Normal
ཕྲིན་ལས་ཐམས་ཅད་ཀྱི་མཐའ་ནི~~Normal
བསྒྲུབ་ཏུ་མེད་པའི་གྲུབ་པ་ཆེན་པོ་ལ་ཐུག་གོ~~Normal
ཕྱག་རྒྱ་ཐམས་ཅད་ཀྱི་མཐའ་ནི་མ་བསྒྱུར་བར་ཡེ་ནས་རྫོགས་པ་ལ་ཐུག་གོ~~Normal
དཀྱིལ་འཁོར་ཐམས་ཅད་ཀྱི་མཐའ་ནི་རྩ་བ་དབྱིངས་ཀྱི་སྒྲོན་མ་ལ་ཐུག་གོ~~Normal
ཡིག་འབྲུ་ཐམས་ཅན་ཀྱི་མཐའ་ནི~~Normal
མ་བསྐྱེད་པའི་རང་བྱུང་ཆེན་པོ་ལ་ཐུག་གོ~~Normal
ལྷའི་སྐུ་ཐམས་ཅད་ཀྱི་མཐའ་ནི~~Normal
ཡངས་པ་ཉིད་ལ་རང་བྱུང་བ་ལ་ཐུག་གོ~~Normal
ཆོས་སྐུའི་མཐའ་ནི་བསམ་པ་མེད་ཅིང་རང་རྫོགས་པ་ལ་ཐུག་གོ~~Normal
ལོངས་སྐུའི་མཐའ་ནི~~Normal
རང་གི་སྣང་བའི་ཕྱོགས་སད་པ་ལ་ཐུག་གོ~~Normal
སྤྲུལ་སྐུའི་མཐའ་ནི་ཐུགས་རྗེའི་གོ་མ་འགགས་པ་ལ་ཐུག་གོ~~Normal
ཀྱེ་མ་སྐྱེ་ཤི་མེད་པར་སྲོག་འཛིན་པར་འདོད་ན~~Normal
མི་འགྱུར་བ་རྡོ་རྗེའི་སྐུ་ལོངས་ཤིག~~Normal
འགག་པ་མེད་པར་རང་གྲོལ་བར་འདོད་ན~~Normal
རང་སྨང་ཆོས་ཉིད་ཀྱི་ཡུལ་ལ་ལྟོས་ཤིག~~Normal
སྐྱེ་འགྲི་བ་མེད་པའི་དགོངས་པ་ལ་གནས་པར་འདོད་ན~~Normal
དབྱིངས་རྣམ་པར་དག་པའི་སྒྲོན་མ་ལ་ལྟོས་ཤིག~~Normal
རྡོ་རྗེ་སེམས་དཔའི་སྐུ་ལ་བལྟ་བར་འདོད་ན~~Normal
རིག་པ་ལུ་གུ་རྒྱུད་ཀྱི་སྐུ་ཟུང་ཞིག~~Normal
ཡངས་པ་སྣང་བ་ཀུན་ཏུ་འཆར་ཞིང་ཀུན་ལ་སྣང་བའོ~~Normal
གསང་བའི་ཡེ་ཤེས་ཀུན་ཏུ་སྣང་བ་ལ་མཁས་པ~~Normal
ཆོས་ཀྱི་སྐུའི་ངོ་བོ་ཟང་ཐལ~~Normal
ལོངས་སྐུའི་ངོ་བོ་གསལ་དངས~~Normal
སྤྲུལ་སྐུའི་ངོ་བོ་མངོན་པར་སྣང་བ~~Normal
ངོ་བོ་ཉིད་ཀྱི་སྐུ་རང་བྱུང་བ~~Normal
སངས་རྒྱས་ཀུན་གྱི་རྡོ་རྗེ་དྲིལ་བུ་སྐུའི་ངོ་བོ་དང་བཅས་པ་རང་གིས་སྣང་བ~~Normal
གླུའི་ཚིག་དང་བཅས་པ་འདི་གསུངས་སོ~~Normal
དེ་ཡང་ཐབས་ཀྱི་སྣང་བ་དུས་གཅིག་ལ་རྫོགས་པས~~Normal
ཡང་དག་པར་རྫོགས་པའི་སངས་རྒྱས་རྫོགས་པ་ཆེན་པོ་འདིར~~Normal
རིག་པ་མངོན་སུམ་ལ་གཟིགས་པའོ~~Normal
ཐིག་ལེ་ཉག་གཅིག་ཆོས་ཀྱི་སྐུའི་ངང་ལས་མ་གཡོས་ཤིང~~Normal
དེའི་སྣང་བ་ལས་ཀུན་གསལ་ལོ~~Normal
ཐུགས་རྗེས་ཐམས་ཅད་འཛིན་ཅིང~~Normal
དབྱིངས་སུ་འཛིན་པར་བྱེད་པའོ~~Normal
སངས་རྒྱས་ཀྱི་འོད་ཟེར་གྱིས་འགོར་བ་ཕལ་པ་བརྒྱལ་ཏེ~~Normal
སྣང་མི་ནུས་པའོ~~Normal
ཨེ་མ་ཧོ~~Normal
སྔོན་བྱུང་གི་དུས་ན་སངས་རྒྱས་འདོ་སྲུངས་ཆེན་པོ་ཞེས་བྱ་བ་ཞིག་ལ་སྣང་བ་ཆེན་པོ་བརྒྱ་སྟོང་དང་ལྡན་པའི་མཆོད་རྟེན~~Normal
ཤིན་ཏུ་བརྩེགས་ལེགས་ལ་གསལ་བ~~Normal
མཐོ་བ་ལ་སྲིད་པའི་རྩེ་མོར་སླེབ་པ་ལ~~Normal
རྒྱ་སྟོང་གསུམ་འཇིག་རྟེན་གྱི་སྐྱེ་འགྲོ་ཡོངས་ལ་ཁྱབ་པ~~Normal
རྩ་བ་ནི་ན་རག་ཆེན་པོའི་དམྱལ་བའི་ཁམས་ལ་ཐུག་པ~~Normal
ཆུང་བའི་ཚད་ནི་ཏིལ་འབྲུ་བརྒྱར་བསྒོས་པའི་ཚད་ཙམ~~Normal
ཡངས་པའི་མཐའ་ནི~~Normal
ནམ་མཁས་གང་དུ་ཁྱབ་པ་ཙམ~~Normal
གསལ་བའི་ཚད་ནི་ཉི་ཟླ་སྤྲིན་གྱིས་མ་བསྒྲིབས་པ་ལྟ་བུ~~Normal
ཐོགས་པ་མེད་པ་རླུང་ལྟ་བུ་གཅིག་ཡོད་པས~~Normal
དེ་ལ་ཐམས་ཅད་ཀྱིས་མཆོད་འོས་སུ་མཐོང་སྟེ~~Normal
ལས་སྣ་ཚོགས་ཀྱིས་སྒོ་ནས་མཆོད་པ་ཆེར་བྱས་པས~~Normal
གང་ལ་ཡང་དངོས་གྲུབ་མ་བྱུང་སྟེ~~Normal
དེའི་ཚེ་རང་སྣང་གི་བུ་མོ་དང~~Normal
གསལ་བར་རང་སྣང་གི་ཁྱེའུ་གཉིས་འདུས་ནས~~Normal
མཆོད་པའི་ལས་གཅིག་གིས་སྐད་ཅིག་མ་ལ་སངས་རྒྱས་སོ~~Normal
ཞེས་བཀྲ་ཤིས་མཛེས་ལྡན་དཔལ་ནམ་མཁའ་མེད་པའི་རྒྱུད་ཆེན་པོ་ལས~~Normal
དབང་པོ་ཀུན་སང་གི་འཁྲུལ་གཞི་བསྟན་པའི་ལེའུ་སྟེ་ལྔ་པའོ~~Normal
བཀྲ་ཤིས་མཛེས་ལྡན་དཔལ་ནམ་མཁའ་མེད་པའི་རྒྱུད་ཀྱི་རྒྱལ་པོ་རྫོགས་སོ~~Normal
ཟབ་རྒྱ~~Normal
སྤས་རྒྱ~~Normal
གཏད་རྒྱ~~Normal
དཔལ་སྔགས་སྲུང་གི་རྒྱལ་མོ་ཨེ་ཀ་ཙ་ཏིས་སྲུངས་ཤིག~~Normal
རྒྱ་རྒྱ་རྒྱ~~Normal
འགྲེལ་པ་སྒྲོན་མ་འདུས་པ་བྱ་བ་ཡོད་དེ~~Normal
བཀྲ་ཤིས་མཛེས་ལྡན་ཉིད་ལམ་བུ་དགུ~~Normal
དགེའོ་དགེའོ་དགེའོ་~~Normal
